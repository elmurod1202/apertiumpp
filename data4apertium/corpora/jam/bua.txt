1	Джэймс хаанаб?
2	Джэймс Мэри хоёр сэсэрлигтэ байнад. Мүнөө тэнгэри тон гоё болобошье, үсэгэлдэр хүйтэн байгаа һэн! Тиихэдэ тэдэ хоёр газаа наадаха аргагүй байгаа. Джэймс Мэри хоёр наадаха дуртай, тэдэ ходо гэрэй урдахи сэсэрлигтэ наададаг юм.
3	Джэймс зургаан наһатай бишыхан хүбүүн юм. Басаган тэрэнэй дүүнь болоно. Тэрэ табатай. Джэймс жаахан нохойтой, тэрэнь мүнөө баһа сэсэрлигтэ байна. Нохой энэ хоёр хүүгэдтэй наадаха дуратай. Нохой мүнөө тон жаргалтай байна.
4	Мэри нохойтой гү? Үгы, Мэри нохойгүй, миисгэйтэй. Гэбэшье миисгэйнь гэртээ, унтажа байна.
5	Эдэнэй эжынь гэртээ миисгэйтэеэ байна. Сонхоор шагаажа, Джэймс Мэри хоёрой наадахые харана. Джэймс хурдан гэгшээр томо модондо гүйжэ ошоод, Мэриһээ хоргодоодхино. Юундэ хоргодоһыень мэдэнэ гүт? Мэри нюдөө гараараа халхалаад һууна. Юушье харангүйгөөр тоолоно. Юундэ иигэнэб? Харин Джэймс модоной саана юу хэнэб?
6	Энэ хадаа наадан. Мэри тооложо дүүргээд, эрьен тойрон харана. Джэймсые бэдэрэнэ. Хайшаа ороо гээшэб? Хараа гүт?
7	Мэри Джэймсын хаана ороһые мэдэнэгүй. Нохойһоо һурана. “Джэймсые хараа гүш?” Харин нохой юу дуугаржа шадахаб. Иимэ ушарһаа Мэри асуултынгаа харюу дуулабагүй. Хүнүүд нохойһоо юумэ асуубал, хэзээшье харюу дууладаггүй юм.
8	Мэри сонхоор шагааһан эжыгээ хараба. Эжынь энеэнэ. Мэри, эжым Джэймсын хаана ороһые хараа ёһотой гэжэ һанана. “Хайшаа ороһыень намдаа хэлыт!” — гэбэ. “Үгы, Мэри, хэлэжэ шадахагүйб” гэжэ харюу хэлэбэ. Хаана ороһыень мэдэхэ хэбэртэй, гэбэшье хэлэхээ һананагүй.
9	Мэри сэсэрлиг соогуур аргаахан алхална. Джэймсээ бэдэрһэн зандаа. Шэрээ, һандали доогуур шагаана. Харин Джэймс үгы. Эндэ тэндэ хуу харабашье, Джэймс олдоногүй.
10	Тиижэ байтараа, нэгэ шэмээ дуулаба. Томо үбгэн модоной саанаһаа дуулдана. Джэймс гээшэ ха гү? Дахяад юумэн дуулдаба. Басаган анхаралтайгаар шагнана. Шубууншье, амитаншье бэшэ. Мүнөө гоёор дуулдана. Джэймс байгаа ёһотой!
11	Тиигээд нэгэ бишыхан гаршье үзэгдэбэ. Дүтэлхэдэнь тархиньшье харагдаба. Басаган энеэгээд, “шамайе олооб” гэбэ. Хоюула жаргалтайнууд гэртээ оробо. Нэгэ юумэ эдихэ, уһа уухаар болоо!

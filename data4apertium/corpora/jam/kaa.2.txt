1	Amir qayerde?
2	Amir menen Gulxumar baǵda. Búgin hawa-rayı jaqsı, hawa jıllı. Biraq keshe qattı suwıq edi. Sonıń ushın olar oynay almadı. Amir hám Gulxumar oynaǵandı jaqsı kóredi, olar barqulla birge úlken úydiń aldındaǵi baǵda oynaydı.
3       Amir altı jasar kishkentay bala. Kishkentay qız bolsa onıń qarındası, ol bes jasta. Amirdıń kishkentay kúshigi bar, ol da baǵda. Kúshik kishkentay balalar menen oynawdı jaqsı kóredi. Ol házir júda quwanıshlı.
4	Gulxumarda da kúshik barma? Yaq, onıń pıshıǵı bar. Biraq pıshıq úyde, ol házir uyıqlap atır.
5	Olardıń anası úyde pıshıq penen birge. Ol aynadan Amir menen Gulxumardıń oynaǵanına qarap otırıptı. Amir birden júgirip barıp úlken terektıń artına jasırındı. Nege ekenin bilesizbe? Gulxumar qolı menen kózlerin jawıp otır. Ol hesh zat kórip turǵanı joq hám sanap otırıptı. Nege ol onday qılıp atır? Amir terektiń qasında ne islep otırıptı?
6       Bul sonday oyin. Gulxumar sanap bolıp, atırapqa qaradı. Gulxumar Amirdi izlep atır: Amir qayerde? Amirdi kórmedińizbe?
7	Gulxumar Amirdiń qayerde ekenin bilmeydi. Ol kúshikten "Amirdi kórmedińbe?" - dep soradı. Álbette kúshik sóyley almaydı. Sonıń ushın Gulxumar sorawına juwap almadı. Adamlar hesh qashan iytke sóylep juwap almaǵan.
8	Gulxumar aynanıń aldında kúlip otırǵan anasın kórdi. Gulxumar anası Amirdiń qayerde ekenligin biledi dep oylap: "Amir qayerde?" dep soradı. "Yaq, men saǵan aytalmayman" - dep juwap berdi anası. Amirdiń qayerde ekenligin bilse de aytqısı kelmedi. 
9	Gulxumar asıqpay baǵda júrip Amirdi tabıwǵa háreket etip atır. Ol stoldıń hám stuldıń astın qaradı, biraq Amir ol jerde joq edi. Gulxumar hámme jerdi kórdi biraq taba almadı.
10      Keyin úlken terektiń artınan dawıs esitildi. Ol Amir bolıwı mumkinbe? Gulxumar ol jerden jáne dawıs esitti. Bul qus yamasa basqa haywan emes edi. 
11	Keyin Amirdiń kishkene qolı kórindi, Gulxumar jaqınlap qarasa basıda kórindi. "Men seni taptım" - dep kúldi Gulxumar. Olar ekewi de júdá quwanıshlı hám úyge kirdi. Awqatlanatuǵın waqıt boldı.

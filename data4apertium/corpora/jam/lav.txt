1	Kur ir Džeimss?
2	Džeimss un Marija ir dārzā. Šodien laiks ir jauks, ir ļoti silts. Bet vakar bija ļoti auksts! Tad viņi nevarēja spēlēties ārā. Džeimsam un Marijai patīk spēlēties, viņi vienmēr spēlējas kopā dārzā, lielās mājas priekšā.
3	Džeimss ir mazs zēns, un viņam ir seši gadi. Mazā meitene ir viņa māsa, viņai ir pieci gadi. Džeimsam ir mazs suns, suns arī tagad ir dārzā. Sunim patīk spēlēties ar abiem bērniem. Suns tagad ir ļoti laimīgs.
4	Vai Marijai arī ir suns? Nē, Marijai nav suņa, viņai ir kaķis. Bet kaķis ir mājā, kaķis guļ.
5	Viņu māte ir iekšā mājā kopā ar kaķi, viņa skatās caur logu un redz Džeimsu un Mariju spēlējamies. Džeimss ātri skrien uz lielu, vecu koku, viņš slēpjas no Marijas. Vai tu zini, kāpēc? Marija sēž, un viņas rokas ir priekšā sejai. Viņa nevar neko redzēt, un viņa skaita. Kāpēc viņa to dara? Un ko Džeimss dara pie koka?
6	Tā ir spēle. Kad Marija ir pabeigusi skaitīšanu, viņa skatās apkārt. Viņa meklē Džeimsu: kur viņš aizgāja? Vai tu viņu redzēji?
7	Marija nezina, kur ir Džeimss. Viņa prasa sunim: "Vai tu redzēji Džeimsu?" Bet, protams, suns nevar runāt! Tā nu Marija nedabū atbildi uz savu jautājumu. Cilvēki nekad nedabū atbildi, kad viņi runā ar suņiem!
8	Marija skatās uz savu māti aiz loga, viņas māte smejas. Marija domā, ka viņa ir redzējusi, kur aizgāja Džeimss: "Pasaki man, kur viņš ir!" viņa prasa savai mātei. "Nē, Marij, es nevaru tev teikt!" viņa atbild. Lai gan viņa droši vien zina, kur viņš ir, viņa negrib teikt.
9	Marija lēni iet caur dārzu. Viņa joprojām cenšas atrast Džeimsu. Viņa skatās zem galda un zem krēsliem, bet Džeimsa tur nav. Viņa skatās visur, bet viņa nevar atrast Džeimsu.
10	Tad viņa dzird skaņu, tā nāk no liela, veca koka. Vai tas varētu būt Džeimss? Tur ir atkal tā skaņa! Viņa klausās uzmanīgi. Tas nav putns vai kāds cits dzīvnieks. Tagad viņa to var labi dzirdēt. Tam jābūt Džeimsam!
11	Tad viņa redz arī mazu roku, un kad viņa iet tuvāk, viņa redz arī viņa galvu! Viņa smejas un saka: "Es tevi atradu!" Viņi abi ir laimīgi un iet uz māju, ir laiks kaut ko ieēst un iedzert ūdeni!
